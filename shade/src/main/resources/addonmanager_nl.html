<html>
    <head>
        <title>NetherPanel v2 - Addon Manager Help</title>
    </head>
    <body>
        <h1>De NetherPanel Addon Manager</h1>


        <h3>Welkom bij de NetherPanel Addon Manager.</h3>

        <p>De Addon Manager helpt je om gemakkelijk toegang te krijgen tot een lijst addons aangeboden door de <i>UniAdmin</i>
           configuratie van je guild. Als je de <i>Ace SVN</i> optie op de configuratie pagina aanzet kan je deze lijst
           zelfs uitbreiden met alle addons van de <i>Ace SVN</i> repository.</p>

        <p>De Addon Manager kan op een eenvoudige wijze je addons die een update nodig hebben op een rijtje zetten. Van
           zodra hij een lijst van addons heeft, <b>zal hij automatisch de addons selecteren die kunnen geupdate
                                                    worden</b>. Hij zal ook de addons selecteren die door jouw guild als
           noodzakelijk werden aangeduid, indien u deze nog niet geinstalleerd hebt. Je kan manueel door de lijst
           bladeren om enkele extra addons te selecteren indien je die ook wilt installeren.</p>

        <p>De meeste addons zullen een beschrijving hebben die je kan zien door over de addon's naam te blijven staan
           met je muis. Deze beschrijving is handig om te beslissen of je geinterreseerd bent in het uitproberen van
           deze addon indien je hem nog nooit eerder hebt gebruikt.</p>

        <p>Soms kan de lijst ontzettend lang worden wat hem onhandig maakt om door te bladeren; zeker als je op zoek
           bent naar specifieke addons. In dat geval kan je het zoekveld gebruiken om direct naar bepaalde addons te
           springen, of de filter knop gebruiken om enkel de addons te tonen die geselecteerd zijn of kunnen geupdate
           worden.</p>


        <h3>Addons upgraden.</h3>

        <p>Wanneer je klaar bent met je addons te kiezen, duw dan op de Download knop om de geselecteerde addons te
           downloaden. Deze addons worden dan naar een tijdelijke plaats gedownload. De Addon Manager zal dan een raport
           genereren dat je uitlegt wat er precies gaat veranderen tijdens de installatie van de addons.</p>

        <p>Dit raport toont alle addons die geinstalleerd of aangepast zullen worden en geeft een lijstje met alle
           bestanden die gewijzigd zullen worden. <b>Addon bestanden die aangepast zullen worden krijgen hier een
                                                     lamp-icoontje naast hen staan. Wanneer je hierop klikt toont de
                                                     Addon Manager je een scherm dat je het verschil tussen de nieuwe en
                                                     oude versie van het bestand duidelijk maakt (dit noemt men ook een
                                                     diff of een patch)</b>. Dit venster kan gesloten worden door erop
           te klikken met de rechter muisknop, of door op NetherPanel's venster te klikken.</p>

        <p>Wanneer je klaar bent met het raport te evalueren, kan je de 'Install' knop gebruiken om de gedownloade
           addons te installeren.</p>
    </body>
</html>
